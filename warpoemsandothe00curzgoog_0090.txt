IDEM
LATINE REDDITUM

PAEANA laetis dum recino modis,

Felix sedebam, nec minus interim
Hastamque et umbonem polibam
Et gladium vacuus timore.

Feliciorem Martis imaginem

Spe providebam, quo mihi proelium
Tentare cum falsis liceret,
Munere nec spoliare vitam,

Nec quale gramen tabet inutile
Putrescere3 at mox, semine nobili
Sparso, quod augescens opimum
Consilium pariterque agendi

Vim gignat altam, sit mihi cedere
Vita probanti quod bene fecimus,
Nec lucra plus aequo petenti,

Lumine cum spoliatur aetas.

 

